<!--
De conventie voor naamgeving is sprintnaam-(sub)taaknaam
Topics: (sub)task semester-naam, semesternummer, sprint-naam, sprint-nummer
-->

# Your Tribe for Life squad page

Ontwerp en maak met een team een overzicht van jouw tribe met alle online visitekaartjes, op basis van een headless CMS en een framework.

## Context
Deze leertaak hoort bij sprint 13: Your Tribe for Life. Dit is een autonome opdracht die je in een team uitvoert voor jouw eigen tribe bij FDND.

## Doel van deze opdracht

- Je leert werken met de backlog van een project op GitHub
- Je leert hoe je een data model ontwerpt, dit vertaalt naar een content strucutuur in een Headless CMS
- Je leert hoe je de endpoints van het Headless CMS kan ontsluiten in een framework en hoe je vervolgens de data kan renderen in een website

## Werkwijze
![image](https://user-images.githubusercontent.com/1061632/190105695-87242cb2-cece-4fbe-9fe8-9c7db94ef60a.png)


Bij elke leertaak wordt de development-lifecycle doorlopen. Hierdoor ontwikkel je een standaard aanpak voor frontend praktijkvraagstukken, werk je systematisch aan leertaken, ervaar je de relevantie van het geleerde en verwerf je de kennis, houding en vaardigheden die de beroepspraktijk van je vraagt.
De development lifecycle kent de volgende stappen:

1. Analyseren - bijvoorbeeld: grip krijgen op een taak door gesprekken met een opdrachtgever, schrijven van een debriefing, maken van een todo lijst, inventarisatie van bestaande informatie, overzicht creëren, plannen, definition of done etc.
2. Ontwerpen - bijvoorbeeld: het maken van idee-schetsen, customer journey, breakdown chart, wireflows, navigatiestructuur en layout.
3. Bouwen - bijvoorbeeld: toepassen van webtechnologie (HTML, CSS, JS), gebruik van tooling, werken volgens conventies en wetgeving, documenteren en bijhouden van een changelog.
4. Integreren - bijvoorbeeld: publiceren, live zetten, uploaden naar de server, toevoegen in een bestaand systeem, ftp-en.
5. Testen - bijvoorbeeld: Unit testing (TDD), System test, User test, device lab test, A\B testing.

### Aanpak
1. Kies een user story uit de backlog van het project waar je aan gaat werken. De projecten staan bij [FDND Agency](https://github.com/fdnd-agency).  
2. Fork deze leertaak repository
3. Hou je proces bij in de Wiki van de geforkte repository
4. En schrijf een goede readme

### Materiaal
1. [Tribe Backlog](https://github.com/fdnd-agency/fdnd/projects/10)
2. [Voorbeeld website](https://programma.fdnd.nl)
3. [Voorbeeld website GitHub repository](https://github.com/fdnd/programma)
4. [How to make a website with SvelteKit (and Prismic)](https://prismic.io/blog/svelte-sveltekit-tutorial)

## Criteria

Focus sprint 13 - Je hebt al een basis social network voor jouw squad. Breid dit social network uit naar een platform waarop de tribe members elkaar kunnen vinden en ondersteunen. In ieder geval gedurende het begin van jullie carriere als frontend designer & developer.

De focus ligt op team building, samenwerken en hoe je frameworks inzet om een gezamenlijk doel te bereiken én in contact te blijven.

Voor deze leertaak gelden de gedragscriteria voor sprint 13:

- **S:** Werkt in teams en signaleert verbeterpunten op gebied van efficiëntie en effectiviteit.
- **S:** Kan omgaan met diversiteit binnen teams en handelt respectvol naar anderen.
- **C:** Betrekt gesprekspartners, luistert, vat samen, verifieert en vraagt door tot een boodschap helder is.
- **C:** Documenteert op professionele wijze en bespreekt voortgang binnen het team.
- **P:** Schetst om gedachten en processen te verkennen, abstracte begrippen over te brengen en de oplossingsrichting inzichtelijk te maken.
